# **Gesprek met de vormgevers**

# Inleiding
Om een beter inzicht te krijgen in de gebruikerservaring van de prototypes, heb ik enkele vormgevers van AllesOnline gevraagd om hun oordeel te geven. Deze vormgevers zijn voornamelijk verantwoordelijk voor fysieke productie en het ontwerpen van UI/UX, maar vullen daarnaast ook regelmatig het CMS in voor de websites van onze klanten. Zij hebben hun feedback gegeven op zowel het CMS met Filament als op de verschillende CMS'en met Statamic.

**Op het moment dat dit gesprek plaatsvindt, zijn de volgende CMS-oplossingen gerealiseerd:**
* Filament
* Statamic flat-file
* Statamic eloquent-driver
* Statamic runway

# Algemene ervaring met AllesOnline CMS
Over het algemeen is het vullen van een CMS unaniem niet de favoriete bezigheid van de vormgevers. Dit komt vooral doordat het niet altijd duidelijk is welke velden binnen het CMS welk resultaat opleveren in de frontend. Dit probleem wordt volgens de vormgevers soms veroorzaakt door onduidelijke benamingen voor bepaalde velden binnen het CMS. Ze geven aan dat een live-preview voor het CMS een waardevolle toevoeging zou zijn, maar dat dit niet perse noodzakelijk is. Op dit moment slaan ze wijzigingen op en controleren ze deze direct in een ander tabblad.

# Feedback Filament en Statamic CMS

De vormgevers geven feedback op de gerealiseerde CMS’en, waarbij ze aangeven dat de verschillende oplossingen er goed uitzien. In eerste instantie lijkt er niet veel veranderd te zijn, behalve voor de menu-manager in zowel de Filament- als Statamic Runway configuratie. Ze verwachten zich te kunnen aanpassen aan de nieuwe omgeving, en waar van toepassing, aan de nieuwe `menu-manager`.

Wat betreft Statamic zijn de vormgevers enthousiast over de **focal point**-functionaliteit, waarmee een focuspunt voor afbeeldingen kan worden ingesteld, zodat deze met meer precisie gerenderd kan worden in een fluïde website.

Ook Filament ontvangt positieve reacties van de vormgevers, vooral over de functionaliteit rondom het bewerken van afbeeldingen. Hoewel Filament geen focal point functionaliteit biedt, beschikt het wel over een `image-editor` met ingebouwde crop functionaliteit. Hoewel dit geen focuspuntinstelling mogelijk maakt, wat binnen een CMS waar gebruikers zelf afbeeldingen kunnen toevoegen nuttig zou zijn, wordt het toch als een prettige toevoeging ervaren. 

Ik heb de vormgevers geïnformeerd dat er voor Filament een plugin beschikbaar is waarmee focal points gedefinieerd kunnen worden, maar dat deze op dit moment nog niet geïmplementeerd is